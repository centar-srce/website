---
title: OBELEŽAVANJE DANA PREVENCIJE SAMOUBISTVA
image: /10_sept1.jpg
preview:
  Kao i ranije, 10. septembra ove godine smo obeležili internacionalni dan
  prevencije samoubistva. Uličnom akcijom, u centru Novog Sada...
---

Kao i ranije, 10. septembra ove godine smo obeležili internacionalni dan
prevencije samoubistva. Uličnom akcijom, u centru Novog Sada, susreli smo se sa
mnogima i na kraju akcije u saradnji sa OPENS-om i uz prisustvo ljudi koji su se
okupili, zapalili sveće za one koji su preminuli od samoubistva ili se sa takvim
mislima sada bore.

Usled mnogo događaja koji su korenito potresle Novi Sad ove godine i uticale na
sve ljude širom regiona, radovali smo se prilici da uživo razgovaramo o temi
samoubistva, baš u srcu Novog Sada.

Iako se o mentalnom zdravlju mnogo više govori, primetili smo da je tema
samoubistva i dalje nešto što u ljudima izaziva nelagodu i odbojnost. Razumljivo
je da se javljaju mnoga osećanja pri pomisli na ovaj fenomen i da svako na temu
suicida reaguje drugačije.

Obavili smo dosta razgovora koji su bili pretežno informativni, jer se Centar
Srce trudi da edukacijom ljudi smanji stigmu oko samoubistva, no u velikoj meri
se dešavalo da ljudi sami priđu gde se stidljivo raspitivanje o našem radu
pretvori u razgovor podrške.

Iako je nekim ljudima bilo nelagodno da pričaju o tome, poneki su lako prišli i
uputili lepu reč sa razumevanjem neophodnosti podrške koju pružamo, a bilo je i
ljudi koji su prišli, jer su se nekada i sami susreli sa mislima o samoubistvu,
i podelili svoje iskustvo.

Čini se da iako većina žmuri na ovaj problem, ljudi koji se bore sa suicidalnim
mislima su tu, među nama, samoubistvo se dešava i mi imamo želju da iznova
budemo prisutni kao podrška onim ljudima kojima je upravo razgovor o samoubistvu
ono što ih podseća da nisu sami i da su osećanja koja stežu - validna.

Akcija je sprovedena uz podršku grada Novog Sada, Gradske uprave za zdravstvo
