---
title: OBELEŽAVANJE 10. SEPTEMBRA - MEĐUNARODNOG DANA PREVENCIJE SUICIDA
image: /vest140.jpg
---

Centar "Srce" je uključen u obeležavanje Dana prevencije suicida od 2003. godine
kada je on uspostavljen od strane Međunarodne asocijacije za prevenciju
samoubistva (IASP) i Svetske zdravstvene organizacije (WHO).

Procenjuje da godišnje više od 700.000 osoba umre usled suicida, a broj onih
koji to pokušaju ili imaju suicidne misli je mnogostruko veći. Suicidno
ponašanje utiče na porodice, prijatelje i celokupnu zajednicu pa je smanjenje
smrtnosti u ovoj oblasti javnozdravstveni izazov koji je od globalnog značaja.

Jedan od osnovnih ciljeva obeležavanja ovog dana je povećanje informisanosti i
edukacija, ali i smanjenje predrasuda prema osobama koji imaju poteškoće u
oblasti mentalnog zdravlja i povećana senzibilizacija na ove probleme. Volonteri
Centra Srce će 10. septembra 2024. godine u centru Novog Sada do 16 do 20h
razgovarati sa sugrađanima o ovom fenomenu, pružati podršku onima kojima je
potrebna, deliti edukativne i informativne materijale i regrutovati potencijalne
volontere za narednu obuku koja će se održati ove jeseni.

Narednog dana, 11. septembra 2024., u 18h biće održana radionica čiji je cilj
unapređenje rada sa suicidnim osobama kroz razmenu primera dobre prakse u
oblasti prevencije suicida. Radionica će se odvijati u novoj zdradi Studentskog
kulturnog centra u Kampusu Univerziteta u Novom Sadu (Vladimira Perića Valetera
5), a namenjena je svima koji se u svom radu susreću sa osobama sa mentalnim
poteškoćama i kriznim stanjima.

Učešće na radionici je besplatno, a prijave je potrebno poslati na adresu
[office@centarsrce.org](mailto:office@centarsrce.org) ili putem linka
<a href="https://docs.google.com/forms/d/e/1FAIpQLSd7Ue2jj7Bj8V2qHeKMUOmfA3Nx-SIAAMlZuwGB2tRko_Xetg/viewform?usp=sf_link" target="_blank">
https://docs.google.com/forms/d/e/1FAIpQLSd7Ue2jj7Bj8V2qHeKMUOmfA3Nx-SIAAMlZuwGB2tRko_Xetg/viewform?usp=sf_link</a>

Projekat je podržan od strane Gradske Uprave za zdravstvo.
