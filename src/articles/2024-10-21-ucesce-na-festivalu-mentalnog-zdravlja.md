---
title: Učešće na FESTIVALU MENTALNOG ZDRAVLJA
image: /edjseg3.jpg
preview:
  U okviru Festivala Mentalnog zdravlja koji se ove godine odvija pod sloganom
  ZAŠTO SE (NE)MENJAMO ...
---

U okviru Festivala Mentalnog zdravlja koji se ove godine odvija pod sloganom
ZAŠTO SE (NE)MENJAMO volonteri Centra Srce su organizovali tribinu pod nazivom
IZAZOVI ŽIVOTA U 21.VEKU i okrugli sto KORIŠĆENJE MODERNIH TEHNOLOGIJA U
PRUŽANJU PODRŠKE.

Tokom tribine su izneti brojni izazovi koje nosi život u 21. veku, njihov uticaj
na mentalno zdravlje, ali i načini na koji se sa njima nosimo, a govornice su
bile prof. dr Vesna Gavrilović Jerkov, psiholog, redovna profesorka na Odseku za
psihologiju Filozofskog fakulteta u Novom Sadu, dr Tijana Mirović, psiholog,
psihoterapeut i supevizor, Dolores Milošev Erdeg, novinar, autor i voditelj
podkasta "Zdrava priča sa Dolores"

Gošće su tokom tribine iznele niz izazova koji se u savremenom svetu stavljaju
pod pojedinca, porodicu i društvo uopšte. Iznele su primere suočavanja sa takvim
izazovima i ponudile neke od mogućnosti koje mogu pomoći lakšem prevazilaženju
ovih izazova. Takođe su istakle i prednosti koje razvoj modernog društva nosi,
kao i zanačaj poštovanja ličnih granica u usvajanju promena i kritičkog odnosa
prema novim vrednostima.

Učesnici okruglog stola, Anne Marie Ćuričić - novinar i aktivista, Jana
Ogrziović - psiholog i volonter Centra Srce, Bojan Čoka - softverski inženjer i
Ivana Furundžić - psiholog i psihoterapeut, su ovom prilikom otvorili mnoga
pitanja u vezi sa pružanjem podrške putem elektronske pošte, četa, društvenih
mreža, onlajn sesija i slično.

Istaknute su brojne prednosti koje ovakav rad nosi, ali i predrasude koje se za
njega vezuju. Kao jedan od izazova za budućnost je navedena veća potreba za
multisektorskom saradnjom, naročito u kreiranju platformi za ovakav rad.

Učešće Centra Srce na Festivalu mentalnog zdravlja je podržano od strane Gradske
uprave za zdravstvo grada Novog Sada.
