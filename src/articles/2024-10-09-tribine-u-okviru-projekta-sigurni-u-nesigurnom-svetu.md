---
title: Tribine u okviru projekta "Sigurni u nesigurnom svetu"
image: /tribina_news.jpg
preview:
  Prva tribina o mentalnom zdravlju mladih u okviru projekta "Sigurni u
  nesigurnom svetu" je...
---

Prva tribina o mentalnom zdravlju mladih u okviru projekta "Sigurni u nesigurnom
svetu" je održana 08.10.2024. godine u omladinskom centu Opens. Govornici na
tribini su bili Ljiljana Arađanski Rajkov, školski psiholog, Dijana Radojković,
pedagog i edukator iz oblasti Pozitivne psihologije i Slavica Ranisavljev
Kovačev, psiholog i koordinator programa "Sazvežđe podrške".

Tokom tribine mladi su imali priliku da saznaju nešto više o izazovima u oblasti
mentalnog zdravlja, dobiju informacije o podršci koja im stoji na raspolaganju,
ali i da podele svoja lična iskustva. Pored toga, uloga tribine je bila da
motiviše mlade da se uključe u radionice koje će im pomoći da pomognu sebi i
svojim vršnjacima i koje će se odvijati tokom novembra ove godine.

Cilj celokupnog projekta je da doprinese rešavanju problema mladih u zajednici
koji proističu iz nedovoljno razvijene sistemske brige o mladima - nedovoljna
uključenost tema vezanih za mentalno zdravlje u školske programe, nedovoljan
broj savetovališta ili drugih ustanova koje se bave mentalnim zdravljem i
problemima mladih i sl.
