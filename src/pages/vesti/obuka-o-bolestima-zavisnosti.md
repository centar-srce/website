---
layout: '../../layouts/NewsLayout.astro'
title: Obuka o bolestima zavisnosti
date: 22.07.2025.
image: /obuka_zavisnost.jpeg
---

Centar Srce započinje sa radom na projektu "Dostupnija prevencija suicida kod
bolesti zavisnosti". Reč je o nizu radionica tokom kog će volonteri koji su
prošli inicijalnu obuku i imaju prethodno iskustvo za rad sa suicidalnim osobama
i osobama u krizi, sticati dodatna znanja o jednoj dodatnoj, specifičnoj grupi
pozivara - osobe koje se javljaju zbog problema povezanih za bolestima
zavisnosti. Ove osobe se retko javljaju za pomoć zbog stigmatizacije okoline,
osećaja stida i straha od osude. Takođe se boje posledica koje javno priznavanje
problema može doneti u porodičnim/partnersim odnosima, prijateljskim relacijama
ili na poslu.

Poseban akcenat tokom ove obuke će biti stavljen na savremene oblike
zavisnosti - kockanje, video-igrice, internet i slično. Reč je o rastućem
problemu koji ostavlja sve veće posledice i na fizičko i na mentalno zdravlje, a
najviše se očituje medju mladima.

Po završetku ove obuke volonteri Srca će biti u mogućnosti da bolje razumeju i
adekvatnije pomognu osobama koje se suočavaju sa ovakvom vrstom izazova. Imajući
na umu da su pozivi Centru Srce anonimni i poverljivi, očekuje se da će se veći
broj osoba, naročito mladih, ohrabriti da se javi za pomoć i podršku.

Projekat je podržan stredstvima budžeta Grada Novog Sada - Gradske uprave za
socijalnu i dečiju zaštitu.
